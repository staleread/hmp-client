#import "conf.typ": lab_report
#show: lab_report.with(
  num: 8,
  subject: "Безпека програм та даних",
  title: "Підсистема реєстрації",
  authors: ("Неголюк О.О.", "Ратушняк М.А."),
  reviewer: "Остапов С.Е.",
  year: 2025,
)

= ПРОТОКОЛ РОБОТИ

== Представлення записів аудиту у базі даних

Для зберігання записів аудиту створено таблицю `action_logs` з наступними полями:

- `id` — унікальний ідентифікатор запису (автоінкремент);
- `timestamp` — мітка часу виконання дії (встановлюється автоматично при вставці);
- `action` — назва дії (до 60 символів), що відповідає імені функції-обробника
  запиту;
- `is_success` — логічне поле, що вказує на успішність виконання дії;
- `reason` — текстове поле з деталями виключення (якщо дія не була успішною);
- `user_id` — ідентифікатор користувача, який виконав дію;
- `ip_address` — IP-адреса клієнта, з якої було ініційовано запит (VARCHAR(45),
  підтримує IPv4 та IPv6).

Для забезпечення цілісності журналу аудиту створено тригери, що блокують
операції UPDATE та DELETE на таблиці `action_logs`. Таким чином, журнал є
append-only структурою — можливий лише запис нових логів та їх читання.

== Реалізація аудиту доступу до об'єктів системи

Було реалізовано підсистему реєстрації (аудиту), що у вигляді декоратору
`@audit`, використовує ім'я функції у якості `action` поля запису аудиту, а
також опрацьовує можливі виключення, наприклад помилки авторизації чи невдала
автентифікація, встановлюючи поле `is_success`. Додаткова інформація про
виключення (поле `detail` у екземпляра класу `HTTPException`) зберігається у
полі `reason` запису аудиту.

Для веб-ресурсів, що потребують автентифікованого суб'єкта, декоратор
використовує ідентифікатор користувача (за наявності) і записує у поле
`user_id`. Також декоратор автоматично витягує IP-адресу клієнта з об'єкта
`Request` FastAPI і зберігає її у полі `ip_address` для відстеження місця
походження запитів.

Приклад використання:
\
\

```
@router.get("/users/{id}")
@audit()
@authorize(AccessLevel.CONFIDENTIAL)
async def read_user(
    id: Annotated[int, Path()], db: PostgresRunnerDep, subject: CurrentSubjectDep
) -> UserResponse:
    return auth_service.get_user_by_id(id, db=db)
```
\

Для отримання записів аудиту з серверної частини реалізовано GET-ендпоінт
`/audit/`, доступний лише для користувачів з рівнем доступу CONFIDENTIAL.
Ендпоінт приймає два обов'язкових параметри запиту: `start` та `end` —
ISO-формат дати, що визначають діапазон часу для вибірки записів.

Endpoint повертає список об'єктів `ActionLog`, кожен з яких містить: часову
мітку, назву дії, статус виконання, причину помилки (якщо така була), ім'я
користувача та IP-адресу. На клієнтській частині дані доповнюються
інформацією про геолокацію: для кожної унікальної IP-адреси через сервіс ipinfo
визначається місто та країна, які відображаються у колонці "Location".

На рисунку зображено процес обробки запиту користувача у вигляді data flow
діаграми:

#figure(
  image("../diagrams/svg/08_audit-data-flow.svg"),
  caption: [Data flow діаграма підсистеми реєстрації]
) <fig-use-case>

== Приклад записів аудиту з реальної системи

Нижче наведено таблицю з прикладами записів аудиту, що демонструє різні
сценарії використання системи:

#figure(
  table(
    columns: (auto, auto, auto, auto, auto, auto),
    align: (left, left, center, left, left, left),
    table.header(
      [*Час*], [*Дія*], [*Успіх*], [*Причина*], [*Користувач*], [*IP*]
    ),
    [08:36:24], [login_user], [✔], [-], [-], [172.18.0.5],
    [08:36:25], [read_audit_logs], [✔], [-], [John Week], [172.18.0.5],
    [08:14:52], [login_user], [✔], [-], [-], [172.18.0.5],
    [08:14:54], [read_submissions], [✖], [Read access\ forbidden:\ CONTROLLED\ < RESTRICTED], [Oleksandr\ Noholiuk], [172.18.0.5],
    [08:15:15], [login_user], [✔], [-], [-], [172.18.0.5],
    [08:15:25], [read_audit_logs], [✔], [-], [John Week], [172.18.0.5],
  ),
  caption: [Фрагмент журналу аудиту системи HearMyPaper]
) <tab-audit-logs>

З таблиці видно типові сценарії:
- *Успішна автентифікація та робота:* Користувач John Week входить у систему
  (login_user) та переглядає журнал аудиту (read_audit_logs);
- *Спроба несанкціонованого доступу:* Користувач Oleksandr Noholiuk з рівнем
  доступу CONTROLLED намагається прочитати подання (read_submissions) з рівнем
  RESTRICTED, що призводить до відмови в доступі;
- *Відсутність користувача при автентифікації:* При операції login_user поле
  User порожнє, оскільки користувач ще не автентифікований.


== Відображення записів аудиту на клієнтській частині

*Функція завантаження та відображення логів*

На клієнтській частині реалізовано екран `audit_catalog_screen`, який відображає
логи аудиту у вигляді таблиці з можливістю навігації по датах та експорту даних.

*Особливості:*

- Завантажує логи за конкретну добу (за замовчуванням — поточну дату);
- Використовує GET-запит до серверного ендпоінту /audit з параметрами start та
  end, що визначають межі доби;
- Відображає дані у таблиці з колонками: Timestamp, Action, Success, Reason,
  User, IP Address;
- Реалізовано навігацію між датами через кнопки "Prev Day" та "Next Day";
- Додано функціонал експорту логів у CSV-файл через кнопку "Export".

*Використання:*

- Таблиця показує всі доступні записи аудиту за обрану добу;
- Символи "✔" та "✖" позначають успішні та невдалі дії відповідно;
- Порожні поля (наприклад, відсутній користувач або IP-адреса) відображаються як "-";
- Довгі повідомлення у полі Reason автоматично переносяться;

#pagebreak()

= ВІДПОВІДІ НА КОНТРОЛЬНІ ЗАПИТАННЯ

*1. Спробуйте ідентифікувати ознаки тих чи інших порушень безпеки, спираючись
на отриманий вами журнал реєстрації. Охарактеризуйте труднощі, що виникають при
рішенні цієї задачі.*

Аналізуючи журнал реєстрації системи HearMyPaper (@tab-audit-logs), можна
ідентифікувати наступні ознаки порушень безпеки:

*Спроби несанкціонованого доступу до ресурсів:* У наведеному журналі видно, що
користувач Oleksandr Noholiuk (рівень доступу CONTROLLED) о 08:14:54 намагався
отримати доступ до ресурсу read_submissions з рівнем конфіденційності RESTRICTED.
Система зафіксувала відмову в доступі з детальним поясненням причини. Якщо такі
спроби повторюються систематично, це може свідчити про навмисну спробу обходу
системи контролю доступу.

*Множинні невдалі спроби автентифікації:* Хоча в наведеному прикладі всі спроби
входу успішні, серія записів `action=login_user` з `is_success=false` з однієї
IP-адреси може свідчити про брутфорс-атаку на облікові записи. Особливо
підозрілими є спроби з різними іменами користувачів за короткий проміжок часу.

*Доступ до конфіденційних ресурсів з незвичайних IP-адрес:* У журналі всі
запити надходять з IP 172.18.0.5. Якщо раптом з'являться запити від того ж
користувача з іншої IP-адреси (особливо географічно віддаленої), це може
вказувати на компрометацію облікового запису.

*Аномальна активність перегляду журналів:* У таблиці видно серію запитів
read_audit_logs з інтервалом у 1 секунду (08:36:53-08:37:01). Хоча це може бути
навігацією по датах, систематичне інтенсивне читання журналів може свідчити про
спробу приховати сліди зловмисної активності або розвідку системи.

*Труднощі при ідентифікації порушень:*

- *Відсутність контексту поведінки:* Складно відрізнити легітимні помилки
  користувачів (помилка при введенні даних, забутий пароль) від зловмисних дій
  без базового профілю нормальної поведінки кожного користувача.
  
- *Великий обсяг даних:* При активному використанні системи журнал швидко
  наповнюється записами. У наведеному прикладі лише за 23 хвилини згенеровано
  26 записів, що ускладнює ручний аналіз та виявлення аномалій.
  
- *Відсутність кореляції подій:* Складно встановити зв'язки між різними
  записами для виявлення складних багатоетапних атак. Наприклад, спроба доступу
  до read_submissions могла бути частиною більшого сценарію атаки.
  
- *Анонімні запити:* Записи операції login_user не містять інформації про
  користувача (User = "-"), оскільки автентифікація ще не завершена. Це
  ускладнює відстеження зловмисників до успішного входу в систему.
  
- *Обмежена інформація про контекст:* Журнал не містить інформації про
  параметри запитів, що унеможливлює детальний аналіз намірів користувача.

*2. Проаналізуйте взаємодію підсистеми реєстрації з підсистемами автентифікації
та управління доступом в розробленій системі.*

Підсистема реєстрації (аудиту) тісно інтегрована з підсистемами автентифікації
та управління доступом у системі HearMyPaper через архітектуру декораторів:

*Взаємодія з підсистемою автентифікації:*

Декоратор `@audit()` застосовується до всіх ендпоінтів, включаючи ті, що
вимагають автентифікації. При обробці запиту декоратор отримує об'єкт `Subject`
(якщо користувач автентифікований) через залежність FastAPI `CurrentSubjectDep`.
Ідентифікатор користувача (`subject.id`) автоматично зберігається у полі
`user_id` запису аудиту. Якщо автентифікація не пройшла успішно, декоратор
фіксує виключення `HTTPException`, встановлює `is_success=False` та зберігає
деталі помилки у полі `reason`, що дозволяє відстежувати невдалі спроби входу.

*Взаємодія з підсистемою управління доступом:*

Декоратор `@audit()` зазвичай розташовується перед декоратором `@authorize()`,
що реалізує контроль доступу на основі рівнів конфіденційності (PUBLIC,
INTERNAL, CONFIDENTIAL). Така послідовність забезпечує реєстрацію всіх спроб
доступу, включаючи заборонені. Коли `@authorize()` викидає виключення через
недостатній рівень доступу, декоратор `@audit()` перехоплює його у блоці
`except HTTPException`, фіксує як невдалу операцію і зберігає причину відмови.
Це створює повний журнал спроб доступу до захищених ресурсів.

*Архітектурні особливості:*

Використання декоратора-обгортки дозволяє підсистемі аудиту працювати прозоро
для бізнес-логіки, не вимагаючи явних викликів функцій логування у кожному
ендпоінті. Незалежність запису логів через окрему транзакцію гарантує
збереження запису навіть при відкаті основної транзакції запиту, що критично
для цілісності журналу аудиту при невдалих операціях.

*3. Оцініть рівень реєстрації в розробленій системі згідно НД ТЗІ 2.5-004- 99.
Що можна зробити, щоб його підвищити?*

Відповідно до стандарту #underline[
  #link(
    "https://tzi.ua/assets/files/%D0%9D%D0%94-%D0%A2%D0%97%D0%86-2.5-004-99.pdf#page=30"
  )[НД ТЗІ 2.5-004-99]
], система HearMyPaper задовольняє наступні критерії рівня *HP-2 (Захищений
журнал)*:

- Політика реєстрації, що реалізується КЗЗ, повинна визначати перелік подій, що
  реєструються;
  
- КЗЗ повинен бути здатним здійснювати реєстрацію подій, що мають безпосереднє
  або непряме відношення до безпеки (критерій рівнів HP-4, HP-5)
  
- Журнал реєстрації повинен містити інформацію про дату, час, місце, тип і
  успішність чи неуспішність кожної зареєстрованої події. Журнал реєстрації
  повинен містити інформацію, достатню для встановлення користувача, процесу
  і/або об'єкта, що мали відношення до кожної зареєстрованої події
  
- КЗЗ повинен забезпечувати захист журналу реєстрації від несанкціонованого
  доступу, модифікації або руйнування. Адміністратори і користувачі, яким
  надані відповідні повноваження, повинні мати в своєму розпорядженні засоби
  перегляду і аналізу журналу реєстрації 

#pagebreak()

= ВИСНОВКИ

У ході виконання лабораторної роботи було реалізовано та вдосконалено підсистему
аудиту для системи HearMyPaper. Створено міграцію бази даних для таблиці
`action_logs` з тригерами, що забезпечують незмінність записів (append-only).
Додано поле `ip_address` для відстеження географічного походження запитів.
Реалізовано модуль аудиту з репозиторієм, сервісом та роутером для керування
записами. Розроблено декоратор `@audit()`, який автоматично логує всі запити до
серверу, фіксуючи їх статус, деталі помилок та IP-адресу клієнта. Декоратор
застосовано до всіх ендпоінтів системи (auth, project, submission, pdf_to_audio,
audit). Створено GET-ендпоінт для отримання записів аудиту в заданому діапазоні
часу з рівнем доступу CONFIDENTIAL.

На клієнтській частині реалізовано екран каталогу логів з навігацією по датах
та функціоналом експорту даних у CSV-формат. Додано можливість перегляду логів
за конкретну добу з відображенням IP-адрес клієнтів. Реалізовано форму експорту
з діалогом вибору файлу для збереження результатів аналізу.
